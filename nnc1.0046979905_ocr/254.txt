
iss PANTALEONIS macom CONTRA GRAECOS. 486
JAGOBI BASNAGII
IN TRACTATUM CONTRA GRxECOS OBSERVATIO.
Pantaleoni tribuitur hic tractatus; id sensisse videntur novissimus Bibliotheca: Patrum editores in
admonitione ad lectorem tom. XXVI, ubi de Joanne Caleca agitur. ld sensit etiam Ciampinus,
quanquam alias dubius haereat, utpote qui tract. tum ut anonymum citaverit. Revera haec leguntur ad
ﬁnem operis, auctorem. ut prima fronte videtur, indicantia : Ego Pantaleon cum essem ibi, Constanti-
n0poli, ubi hoc actum est, hoc idcirco Memorabile feci.
Fuit autem Pantaleon diaconus et chartophyiax Ecclesiae Constantinopolitanm, et ex eo quod dicatur
apud Gretserum, qui ipsius tractatum in exultationem crucis edidit, presbyter monasterii Byzanti-
norum, ex diacono presbyterum alicujus monasterii factum conjicit Combeﬁsius. Ipsi tribuit idem
Combeﬁsius Orationes in transﬁgurationem Domini. Quanquam ei sit aliqua suspicio, eas orationes
stylo discrepantes binos habere parentes. Denique eidem Pantaleoni asseruit opusculum de miraculis
Michaelis, quod legitur apud Surium, indeque concludit, Pantaleonem vixisse diu post Theodoram,
cum miracula longo tempore pOst imperatricis obitum patrata narraverit.
Quae Combeﬁsii conjectura satis indicat. ipsi fuisse incertam Pantaleonis aetatem, ideoque non ipsi
vindicasse Tractatum contra Graecos cujus parens procul dubio an. 1252 vixisse debuit; aliter tamen
alii, ut superius observatum.
Nos hunc tractatum, in quo multa occurrunt observationezdigna, in tres partes distinguimus, quae
tot habeant auctores.
Prior pars, quae quatuor dissertationes adversus Graecos continet, non modo edita est Constantinopoli
in edibus Fratrum Przdicatorum an. t252, ut fert titulus ; sed ab ipsis Fratribus Dominicanis fuit
concinnata. Sic enim ipsi loquuntur: Hac scripta sunt anno 1252,in civitate Constantinopoli a Fratri-
bus Praedicatoribus ad mdificationem et profectum animarum, ad laudem et gloriam Patris et Filii et
Spiritus sancti. Amen.
Duo suntnotanda: lc. Hic desinere opus illud, quod tentaverant Fratres; illi quippe quatuor capitula
ad versus GPEBCOS probaverant, deinde clausulam A men, qua linis operis indicatur, adjecerunt: denique,
ut patebit inferius, quae sequuntur ex aliis scriptis sunt excerpta. 2°. Inde patet Pantaleonem non esse
hujus scripti auctorem, utpote qui diaconus aut aliquando monasterii presbyter, non vero monachus
‘ dicatur. At indubium est, illum tractatum a monachis confectum fuisse, et anonymum remanere de-
buisse, ut solent quae jussu etopera congregationis alicujus scripta sunt: ideo plurimos auctores pras-
fert et semper plurali numero sese indicant auctores: In procemio hujus opusculi testati sumus.
Secunda pars non fuit Dominicanorum, sed Hugonis Etheriani, qui saeculo praeterito Graecos confu-
taverat. Miror hoc non vidisse viros eruditos, quippe, 30, sic loquuntur Fratres Praedicatores : Quod
licet jam quatuor dictis articulis demonstretur, tamen adhuc in his qua? subjecta sunt ostenditur, quae ex
dictis magistri Hugonis Etherium nuper extracta huic operi duximus inserenda. Dicunt enim et scri-
bunt, etc. Vides hic ﬁnito opere, quaedam ex Hugonis Etherii scriptis adjici. Quid evidentius? Unum
tamen addi potest, multa ibi dici quae Fratribus Prmdicatoribus non conveniant. Asserit auctor, sese
velut singularem personam indicans, vidisse sacerdotes sacratis manibus qui viri sanguinum essent,
dum sequerentur imperatorem per Cappadociam Persarumque regiones. Subjicit deinde se vidisse
clericos fustigatos et verberatos. sublata prius τιματίῳ, hoc est veste clericali, idque ipsi evenisse in
Nicaea civitate. An credas Fratrum gregem vestigiis imperatoris adhaesisse,dum Orientales peragraret
regiones ? Deinde, quis imperator ille ? An Balduinus ll, qui e parte Latinorum praeerat? Sed hic
adversus Persas bellum nunquam gessit. Verum quidem est, Joannem Vatatzem, quem Ducam appel-
lant plurimi, Nicaia: sedem imperialem habuisse. Sed verisimile non tit Praedicatores eo tempore in
ejus aulam admissos itinera cum ipso varia confecisse. Haec non modo verisimilia, sed vera sunt de
Etherio, qui, cum gratia summa polleret apud Manuelem Comnenum, Latinis faventem et saepius
adversus Turcas Saracenosque belligerantem, ipsum per varios casus et discrimina rerum sequebatur.
Unum objici potest, quae leguntur in Tractatu contra Graecos non reperiri apud Etherium ; sed inde
nova oriri potest conjectura, plurima edidisse Etherium opuscula adversus Graecos, ex quibus quae
hic proferuntur fuerint excerpta.
Tertia denique pars hujus scripti, ab aliis plane diversa, continet tantum narrationem portenti cu-
jusdam quod temporibus Michaelis Cerularii debuit evenisse. Sed non potuit habere Fratres Praedica-
tores auctores, qui prius fuse egerant de schismate Michaelis, et ne verbum quidem de illo portento
dixerant, quodque huic operi sine ﬁbula fuit afﬁxam. illa brevis narratio potest esse Pantaleonis, cui
male totum Opus adscribitur.
