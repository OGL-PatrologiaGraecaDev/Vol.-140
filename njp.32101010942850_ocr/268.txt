
485 PANTALEONIS DtACONI CONTRA GRAECOS. 486
JACOBI BASNAGII
IN TRACTATUM CONTRA GRx’ECOS OBSERVATIO.
Pantaleoni tribuitur hic tractatus; id sensisse videntur novissimae Bibliothecse Patrum editores in
admonitione ad lectorem tom. XXVI, ubi de Joanne (Zaleca agitur. ld sensit etiam Ciampinus,
quanquam alias dubius haereat, utpote qui tract: tum ut anonymum citaverit. Revera haec leguntur ad
ﬁnem operis, auctorem. ut prima fronte videtur. indicantia : Ego Pantaleon cum essem ibi, Constanti-
nopoli, ubi hoc actum est, hoc idcirco Memorabile feci.
Fuit autem Pantaleon diaconus et chartophylax Ecclesiae Constantinopolitanm, et ex eo quod dicatur
apud Gretserum, qui ipsius tractatum in exultationem crucis edidit, presbyter monasterii Byzanti-
norum, ex diacono presbyterum alicujus monasterii factum conjicit Combeﬁsius. [psi tribuit idem
t'lomheﬁsius Orationes in transﬁguralionem Domini. Quanquam ei sit aliqua suspicio, eas orationes
stylo discrepantes binos habere parentes. Denique eidem Pantaleoni asseruitopusculum de miraculis
Michaelis, quod legitur apud Surium, indeque concludit, Pantaleonem vixisse diu post Theodoram,
cum miracula longo tempore post imperatricis obitum patrata narraverit.
Quae Combeﬁsii conjectura satis indicat. ipsi fuisse incertam Pantaleonis tetatem, ideoque non ipsi
vindicasse Tractatum contra Graecos cujus parens procul dubio an. t252 vixisse debuit; aliter tamen
alii, ut superius observatum.
Nos hunc tractatum, in quo multa occurrunt observationezdigna, in tres partes distinguimus, qua“.
tot habeant auctores.
Prior pars, quin quatuor dissertationes adversus Graecos continet, non modo edita est Constantinopoli
in adibus Fratrum Przdicatorum an. 1252, ut fert titulus; sed ab ipsis Fratribus Dominicanis fuit
concinnata. Sic enim ipsi loquuntur: Hrec- scripta sunt anno 1252,in civitate Constantinopoli a Fratri-
bus Przdicatoribus ad aediﬁcationem et profectum animarum, ad laudem et gloriam Patris et Filii et
Spiritus sancti. Amen.
Duo suntnotantia: in. Hic desinere opus illud, quod tentaverant Fratres; illi quippe quatuor capitula
adversus Graecos probaverant. deinde clausulam Amen, quatinis operis indicatur, adjecerunt: denique,
ut patebit inferius,qu:e sequuntur ex aliis scriptis sunt excerpta. 2°. lnde patet Pantaleonem non esse
hujus scripti auctorem, utpote qui diaconus aut aliquando monasterii presbyter, non vero monachus
dicatur. At indubium est, illum tractatum ει monachis confectum fuisse, et anonymum remanere de-
buisse, ut solent qum jussu etopera congregationis alicujus scripta sunt : ideo plurimos auctores prse-
tert et semper plurali numero sese indicant auctores: In prooemio hujus opusculi testati sumus.
Secunda pars non fuitDominicanorum, sed Hugonis rEtheriani, qui saeculo praeterito Graecos confu-
taverat. Miror hoc non vidisse viros eruditos, quippe, 3ο, sic loquuntur Fratres Prmdicatores : Quod
licet jam quatuor dictis articulis demonstretur, tamen adhuc in his quav subjecta sunt ostenditur, quae ea:
dictis magistri Hugonis (Etim-iani nuper extracta huic operi duximus inserenda. Dicunt enim et sori-
bunt, etc. Vides hic ﬁnito opere, quaedam ex Hugonis Etherii scriptis adjici. Quid evidentius? Unum‘
tamen addi potest, multa ibi dici quae Fratribus Praedicatoribus non conveniant. Asserit auctor, sese
velut singularem personam indicans, vidisse sacerdotes sacratis manibus qui viri sanguinum essent,
dum sequerentur imperatorem per Cappadociam Persarumque regiones. Subjicit deinde se vidisse
clericos fustigatos et verberatos. sublata prius τιματίῳ, hoc est veste clericali, idque ipsi evenisse in
Nicaea civitate. An credas Fratrum gregem vestigiis imperatoris adhcesisse,dum Orientales peragraret
regiones? Deinde, quis imperator ille ἱ) An Balduinus tl, qui e parte Latinorum praeerat? Sed hic
adversus Persas bellum nunquam gessit. Verum quidem est, Joannem Vatatzem, quem Ducam appel-
lant plurimi, Nicaeae sedem imperialem habuisse. Sed'verisimile non ﬁt Prmdicatores eo tempore in
ejus aulam admissos itinera cum ipso varia confecisse. Haec non modo verisimilia, sed vera sunt de
:Etherio. qui. cum gratia summa polleret apud Manuelem Comnenum, Latinis faventem et saepius
adversus Turcas Saracenosque belligerantem, ipsum per varios casus et discrimina rerum sequebatur.
Unum objici potest, quas leguntur in Tractatu contra Grzcos non reperiri apud Etherium ; sed inde
nova oriri potest conjectura, plurima edidisse Etherium opuscula adversus Graecos, ex quibus quae
hic proferuntur fuerint excerpta.
Tertia denique pars hujus scripti, ab aliis plane diversa, continet tantum narrationem portenti cu-
lUSdam quod temporibus Michaelis Cerularii debuit evenisse. Sed non potuit habere Fratres Praedica-
tores auctores, qui prius fuse egerant de schismate Michaelis, et ne verbum quidem de illo portento
dixerant, quodque huic operi sine ﬁbula fuit afﬁxum. Illa brevis narratio potest esse Pantaleonis, cui
male totum opus adscribitur.
