729
zan ι. ·

rum, id est, Patris, et Filii, et Spiritus sancti.
CAP. II. — Ut printer Pascha et Pentecostcn nisi
morte periclitantibus baptismus non ﬁat.
(Ea: epist. Leon. papae, cap. ll.) Unde quia mani-
festissime patet, baptizandis in Ecclesia electis haec
duo tempora, id est Pascha et Pentecosten, esse
legitima, dilectionem vestram monemus, ut nullos
alios dies huic observantia: misceatis. Quia si sunt
alia quoque festa quibus multa iu honorem Dei
reverentia debeatur, principalis tamen et maximi
sacramenti custodienda nobis est mystica et ratio-
nabilis exemplatio, non‘ interdicta licentia qua in
baptismo tribuenda quolibet tempore periclitantibus
subvenitur. Ita enim ad has duas festivitates con- Β
nexas sibimet atque cognatas, incolumium et pacis
securitate degentium libera vota deferimus, ut in
mortis periculo, in obsidionis discrimine, in perse-
cutionis angustiis, in timore naufragii, nullo tem-
pore hoc verae salutis singulare praesidium cuiquam
denegemus.
CAP. lll. — Quo tempore baptisma celebrandum sit,
et ut qui baptizantur non inﬁdeles sed ﬁdeles inve-
niantur.
(Ea: decr. Victoris papae, fratribus per Alexandriam
constitutis, cap. 2.) In paschali vero tempore et
Pentecoste baptisma celebrandum est catholicum,
sed tamen si necesse fuerit, aut mortis periculum
ingruerit, gentiles ad ﬁdem venientes quoquo loco,
vel momento, ubicunque evenerit, sive in flumine, C
sive in mari, sive in fontibus tantum Christiana:
confessione credulitatis clariﬁcata baptizantur. Ipsi
quoque, quod in baptismo polliciti sunt, summo-
pere est attendendum, ne infideles sed fideles inve-
niantur. Ipsi vero qui inﬁdelitatis nota asperguntur,
infames efficiuntur, atque inter ﬁdeles minime re-
putantur.
CAP. IV. — De duobus temporibus baptismatis.
(Ea: decr. Gelasii papae, cap. 10.) Baptizandi sibi
quispiam passim quocunque tempore nullam credat
inesse ﬁduciam, praeter Paschale festum et Penteco-
stes venerabile sacramentum, excepto duntaxat
gravissimi languoris incursu, in quo verendum est
ne, morbi crescente periculo, sine remedio salutari Ι)
fortassis aegrotans exitio praeventus abscedat.
CAP. V. — Item quo tempore baptismus ﬁeri debeat.
(Ecc decr. Syrici papae, cap. 2.) Sequitur de di-
versis baptizandorum, prout unicuique libitum fue-
rit, improhabilis et emendanda confusio, quae a
nostris consacerdotibus, quod commoti dicimus,
non ratione auctoritatis alicujus, Sed sola temeritate
praesumitur, ut passim ac libere natalitiis Christi,
seu apparitionis, necnon et apostolorum, seu marty-
rum festivitatibus innumerae, ut asseris, plebes
baptismi mysterium consequantur, cum hoc sibi
privilegium et apud nos, et apud omnes Ecclesias,
Dominicum specialiter cum Pentecoste suo Pascha
defendat.
